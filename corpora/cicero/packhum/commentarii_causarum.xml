<document><author>marcus tullius cicero</author><title>commentarii causarum</title><source>http://latin.packhum.org/</source><page id="0"><paragraph>commentarii causarum hieron .   contra rufinum   2.11 ego cum omnes amicitias tuendas semper putaui summa religione et fide, tum eas maxime quae essent ex inimicitiis reuocatae in gratiam; propterea quod integris amicitiis officium praetermissum imprudentiae uel —ut grauius interpretemur—neglegentiae excusatione defenditur; post reditum in gratiam, si quid est commissum, id non neglectum, sed uiolatum putatur, nec imprudentiae, sed perfidiae adsignari solet.</paragraph></page></document>